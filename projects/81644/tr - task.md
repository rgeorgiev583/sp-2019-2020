# `tr`

## Трудност за имплементация

*висока*

## Кратко описание

Замества или премахва символи.

## Команден ред

    tr [ОПЦИЯ]... МНОЖЕСТВО1 [МНОЖЕСТВО2]

## Описание

Командата `tr` замества или премахва символи от данните, въведени от стандартния вход.  Освен това тя може да редуцира до един символ последователностите от едни и същи символи.

`МНОЖЕСТВО1` и `МНОЖЕСТВО2` са последователности от символи.  Действието по подразбиране е да се заместят символите от `МНОЖЕСТВО1` със съответсващите им символи от `МНОЖЕСТВО2`.

Командата извежда резултата на стандартния изход.

## Опции

* `-c`: да се използва комплементарното множество на `МНОЖЕСТВО1`, т.е. действието (заместване, премахване и/или редуциране до един символ) за това множество всъщност да се изпълни за всички символи, които **не** са част от него (вместо символите от самото множество).

* `-d`: да се премахнат всички символи от `МНОЖЕСТВО1`, без да се извършва заместване.

* (**Бонус**) `-s`: да се редуцират до един символ последователностите от едни и същи символи от последното подадено като аргумент множество.  Това означава, че ако е подадено само `МНОЖЕСТВО1`, всички символи от него ще бъдат редуцирани (като съответно заместване няма да бъде извършено поради липсата на `МНОЖЕСТВО2`).  Ако пък е подадено и `МНОЖЕСТВО2`, ще бъде извършено заместване на символите от `МНОЖЕСТВО1` с тези `МНОЖЕСТВО2`, а символите от `МНОЖЕСТВО2` ще бъдат редуцирани.

## Забележки

Ако е зададена само опцията `-c`, се заместват всички символи, които **не** са част от `МНОЖЕСТВО1`, с последния символ от `МНОЖЕСТВО2`.  Ако пък е зададена и опцията `-d`, аналогично се изтриват всички символи, които **не** са част от `МНОЖЕСТВО1`.  Ако са зададени опциите `-c` и `-s`, се извършва заместване по гореописания начин, както и редуциране на символите от `МНОЖЕСТВО2`. 

Ако са подадени две множества и са зададени опциите `-d` и `-s`, `tr` премахва символите, изброени в `МНОЖЕСТВО1`, и редуцира последователностите от повторени символи от `МНОЖЕСТВО2`.  Ако пък са зададени две множества и освен `-d` и `-s` е зададена опцията `-c`, се премахват символите, които **не** са изброени в `МНОЖЕСТВО1`, и се редуцират символите от `МНОЖЕСТВО2`.

Ако не са зададени опции, трябва да се подадат две множества (тъй като се извършва заместване на символи).  Ако е зададена само опцията `-d` или опциите `-d` и `-c` (без `-s`), задължително трябва да се подаде само едно множество (тъй като се извършва само изтриване на символи без редуциране).  Ако е налична само опцията `-c` (тъй като се извършва заместване) или опциите `-d` и `-s` (тъй като се извършва изтриване и редуциране), или пък са зададени и трите опции (тъй като се извършва изтриване и редуциране), задължително трябва да се подадени две множества.

Ако в `МНОЖЕСТВО1` има повече символи, отколкото в `МНОЖЕСТВО2`, се счита, че на всеки свръхброен символ от `МНОЖЕСТВО1` (т.е. намиращ се на позиция, по-голяма или равна на размера на `МНОЖЕСТВО2`) съответства последният символ от `МНОЖЕСТВО2`.  Ако пък в `МНОЖЕСТВО2` има повече символи, те се игнорират.
