# Контролна работа по системно програмиране

## Втори вариант (четни факултетни номера)

1. Напишете програма, която приема като командни аргументи число _N_ и пътищата към два файла и добавя съдържанието на първия файл към втория файл `N + FN % 37 + 6` символа след края му, където _FN_ е факултетният ви номер, а _%_ е операцията *остатък при деление*.

   **Забележка:** Не трябва да се използва `write`, за да се изведат самите символи от празното пространство между двата файла.

2. Напишете програма `trf`, която се извиква по следния начин: `trf SET1 SET2 FILE1 FILE2`.  Тя трябва да изпълни командата `tr SET1 SET2` по такъв начин, че `tr` да чете от файла `FILE2` и да пише във файла `FILE1`.

   **Забележка:** Ако `FILE1` съществува, съдържанието му трябва да се презапише; в противен случай файлът трябва да се създаде.

3. Да се имплементира командата `unexpand [FILE]...`.

   Командата `unexpand` замества поредиците от `8` интервала с табулации (`\t`) в подадените като аргументи файлове.

   Командата извежда резултата на стандартния изход.  Ако не са подадени имена на файлове като аргументи, тя чете от стандартния вход.

   **Забележка:** Всяка поредица от `8` интервала се замества с табулация.  Например ако има `16` интервала един след друг, те ще бъдат заместени с два поредни символа за табулация.

4. Да се реализира програмно каналът между две команди `sort argv[1..] | uniq`. 

   **Забележка:** `argv[i..]` са всички командни аргументи от _i_-тия натам включително.
